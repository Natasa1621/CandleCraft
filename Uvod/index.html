<!DOCTYPE html>
<html>
<head>
	<title>Izrada sveća: uvod</title>
	<meta charset="utf-8">
	<base target= "_blank">
	<link rel="stylesheet" type="text/css" href="../Sveće_style.css">
	<style type="text/css">

		#sl9, #sl10
		{
			max-width: 21%;
		}
			                                    
		#sl101
		{
			max-width: 23%;
		}

	</style>
</head>
<body>
	<div class = "header">  
		<h1 class= "authors">Paul Marko<br> Debbie Davis</h1>
		<div class = "headerDiv" >
			<img class = headerImg id = "sl9" src = "../sl84.jpg" alt= "Sveće različitih oblika">
			<img class = headerImg id = "sl10" src = "../sl10.jpg" alt= "Sveće različitih oblika">
			<img class = headerImg id = "sl101" src = "../sl101.jpg" alt= "Sveće različitih oblika">
		</div>
		<h1 class = "title">VEŠTINA IZRADE SVEĆA</h1>
	 </div>	
	 	
	 <div class = "nav_div">
 		<ul class = "nav_ul">
 			<li><a class = "a_nav" href="../index.html">O<span style = "visibility: hidden">_</span>knjizi</a></li>
 			<li id = "active"><a class = "a_nav" href = "index.html" target= "_self">Uvod</a></li>
 			<li><a class = "a_nav" href = "../Sigurnost/index.html">Sigurnost</a></li>
 			<li><a class = "a_nav" href = "../Oprema/index.html">Oprema</a></li>
 		</ul>
	</div>

	<div class = "main">
		<div class = "article">	
			<h2>UVOD</h2>

			<p> Imajući u vidu veliku raznovrsnost sveća koje se danas mogu nabaviti – od prefinjenih tankih sveća za trpezariju do višebojnih sveća svih oblika i veličina, teško je poverovati da su sveće prvi koristili još drevni Egipćani, 3000 godina pre nove ere. Ipak, tadašnje sveće malo su podsećale na sveće kakve su nama poznate. Te prve sveće više su ličile na upaljene buktinje, napravljene od trske i neke vrste slanine – supstance slične bubrežnom loju.</p>
			
			<p>Mada su Rimljani koristili buktinje napravljene od loja, njima se takodje pripisuje u zaslugu i stvaranje prvih sveće sa fitiljom. Ove sveće su prevashodno korišćene u hramovima i na drugim svetim mestima, ali su i bogatija domaćinstva mogla da ih dobiju za domaću upotrebu. Reč „candle“ (sveća) je izvedena iz latinske reči „candere“, što znači svetlucati, treperiti ili blještati. I stvarno jesu treperile! Loj je bio čadjav i nadražujući i slabo je goreo, tako da je stvaranje prvih sveća od pčelinjeg voska u Srednjem veku u tom smislu predstavljalo veliki napredak. Sveće od pčelinjeg voska gore postojano i ne ispuštaju neprijatne mirise. Na žalost, u početku je u njihovo stvaranje bilo ulagano mnogo napora, što ih je činilo preskupim, pa su samo najbogatiji mogli da ih priušte.</p>
			
			<p>Sveće u nekom obliku ili vidu bile su u upotrebi u svim delovima sveta tokom Srednjeg veka, mada su se neki oblici koristili više nego drugi. Japanci su koristili prilično neprijatan metod dobijanja voska od insekata koje su kuvali. U mediteranskim zemljama maslinovo ulje bilo je glavni sastojak sveća, dok je u Americi vosak za sveće pravljen od kuvanih bobica. Ovako pravljene sveće imale su dva osnovna nedostatka. Prvi je bio u tome što je plamen, koji su stvarale, bio nestalan i nepravilan, a to je uzrokovalo da slabo gore; druga mana je bila u tome što su uglavnom bile neekonomične za proizvodnju.</p>
			
			<p>Tek u devetnaestom veku došlo je do velikog napretka u razvoju proizvodnje sveća. Francuz  po imenu Kambacere (Cambaceres) je 1825. god. napravio upreden fitilj, kojim je konačno rešio problem nepostojanog plamena. Sa jednom niti čvršćom od ostalih, upredeni fitilj se postepeno smanjivao na odgovarajuću dužinu kako je goreo. Pre toga sveće su imale jedan jedini fitilj, koji je često sagorevao neravnomerno, pa je bilo neophodno da se učestalo potpaljuju – nekad čak svakih trideset minuta. </p>
			
			<p>Mada je proizvodnja sveća s ovim novim oblikom fitilja postala mnogo efikasnija, proizvodjači sveća su još uvek bili dosta ograničeni brojem sveća koje su mogli da naprave. Svaku sveću su morali da prave ručno – što je zahtevalo odredjeno vreme. Ipak, kao i u slučaju mnogih tradicionalnih veština u devetnaestom veku, industrijska revolucija preobrazila je i proces izrade sveća. 1834. godine Jozef Morgan je izumeo mašinu koja je mogla da proizvodi sveće iz kalupa brzinom od oko 1500 komada na sat. Usled ove masovne proizvodnje, sveće su po prvi put postale uobičajeni artikli u domaćinstvima.</p>
			
			<p>	Verovatno je najveći razvoj ipak pokrenulo uvodjenje parafinskog voska – nusprodukta sirovog, nepreradjenog petroleja – kao alternative pčelinjem vosku. Kao i pčelinji vosak, plavo-prebojeni beli parafinski vosak gori čisto, bez ispuštanja ikakvih neprijatnih mirisa. Ipak  parafinski vosak ima jednu veliku prednost nad pčelinjim voskom – njegova proizvodnja i nabavka dosta su jeftiniji. Sa pronalaskom elektriciteta potražnja za svećama kao kućnim potrepštinama neizbežno je počela da se smanjuje. Mada udaljenije oblasti još uvek mogu da se oslanjaju na sveće kao primarni izvor osvetljenja, u razvijenom svetu sveće se prevashodno nabavljaju radi zadovoljstava koje pružaju – koriste se za ukrašavanje enterijera, ali i kao pomoćno sredstvo za opuštanje. Medjutim, čak i danas u društvima zavisnim od elektriciteta retko koje domaćinstavo nema po nekoliko sveća u rezervi za slučaj nestanka struje!</p>
			
			<p>Razvojem masovne proizvodnje sveća, sveće svih oblika, boja i veličina postaju lako dostupne, od elegantnih tankih sveća za trpezarije do mirišljavih sveća za poboljšanje  raspoloženja. Stoga bi se lako moglo zaključiti da je veština ručnog pravljenja sveća već zaboravljena, ali to je daleko od istine. Dizajneri još uvek stvaraju lepe i originalne ručno radjene sveće, a izrada sveća postaje hobi sve većeg broja ljudi.</p>
			
			<p>Bilo da se masovno proizvode ili prave kod kuće, osnovni princip izrade sveća ostao je isti kroz vekove. Uz pomoć ove knjige i datih predloga, taj princip ćete moći da razumete  i da sami izradjujete sveće od najosnovnijih materijala koristeći raznovrsnu opreme koja se uglavnom može naći kako van kuće tako i u kući.</p>
		</div>
		<div class="aside asideR">
			<img class="asideImg" id = "sl42-3" src = "../sl42-3.jpg" alt= "Sveće različitih oblika">
			<img class="asideImg" id = "sl89" src = "../sl89.jpg" alt= "Sveće različitih oblika">
			<img class="asideImg" id = "sl109" src = "../sl109.jpg" alt= "Sveće različitih oblika">
			<img class="asideImg" id = "sl109" src = "../sl103.jpg" alt= "Sveće različitih oblika">
		</div>
	</div>
</body>
</html>
